26

si constaret, aulaeum non aliam ob causam hic suspensum
esse judicandum esset, quam ut congrueret baec scena cum
eis quae in extremis partibus sunt positae. Neque hoc apud
artificem tam novae aetatis (nam etiam hunc sarcophagum
secundo vel tertio p. Chr. n. saeculo attribuam) esset mi·
rum. Attamen puto, alteram illam explicationem non pror-
sus esse rejiciendam, cum hoc carmen Propertii („elegiarum
reginam“) cujus monumentum nos admonet, illa aetate sae-
pissime lectum esse consentaneum sit. —- -— -— --

Venio nunc ad 'alteram quaestionis partem, qua de usu
velorum in fenestris similibusque luminibus latis claudendis
disputandum est. Beckerus in libro ‚,Gallus“ inscripto fe-
nestras ipsas primis temporibus foramina fuisse dicit, aut
omnino non, aut forioulis clausa. Recte id quidem. Sed
vita victuque Romanorum paulum tantum exculto haec fo-
ricula num prorsus suffecerint, ut et ventum ‘et pulverem
arcerent, dubitare licet. Nonne Varronis, quae jam laudata
sunt verba „vela solent suspendi ad excipiendum pulverem“
imprimis ad vela, quae fenestras et ea quae portas claude-
bant, referenda esse putas? Equidem censeo, antequam
Romani vitreatis luminibus uterentur, hoc est ante Varro-
· nis aetatem velis eos fenestras concludisse, qui usus postea
etiam servatus est. Plinius enim (Ep. VII. 21, 1) dicit:
„Cubicula obductis velis opaca nec tamen obscura facio·
Cryptoporticus quoque adopertis inferioribus fenestris tan-
tum umbrae, quantum luminis habet. Sic paulatim lucem
ferre condisco“. Neque bunc usum fuisse singularem, nec
vela nisi quod Plinius oculis laboraret fuisse adhibita, summa
Romanorum ostendit cura, ne aedificia solis aestu laborent.
Qui paullum tantum Vitruvii praecepta, Pliniique descrip-
tiones villarum inspexerit, id semper studium gravissimum
esse cognoscet, ut cubicula aestiva soli adversa posita fri-
gida sint, cubicula hiberna calida. Sed hac ipsa disposi-
tione veteres omnia quae appetebant esse adeptos credi
non potest3 cum paullatim ex fenestra-rum angustiis latis-
sima et altissima lumina sint facta. Nam non modo cry-
ptoporticus, Romanorum saepe deliciae et amores et aestivis
et hibernis temporibus, in ambabus frontibus „bifores et

