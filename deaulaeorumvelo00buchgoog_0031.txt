27

valvatas“ fenestras habebant (cf. Plin. ep. II. 17, 16 de
cryptoporticu: utrimque fenestrae a mari plures, ab horto
pauciores sed alternis singulae) sed plurima, quin omnes
fere cubicula (cf. Plin. V. 6, 29 [triclinium quod] latissimis
fenestris vineas — quasi admittit). Quae fenestrae, cum
specularium usus sit pervulgatus, quanti momenti fuerint,
ex eo colligi potest, quod a Plinio ea imprimis laudantur

cubicula, quae undique erant perforata („cubiculum quod ·

ambitum solis fenestris omnibus sequitur“). Ubique fene-
stras 'velis obductis claudi potuisse puto. Itaque etiam
verba Ovidii (A.A. III, 807): „Nec lucem in thalamos totis
admitte fenestris“ ad hunc usum velorum refero. Ne id
quidem refelli posse judico, etiam ornamenti fenestrarum
causa vela a Romanis adhibita esse. Quomodo autem apud
veteres specularium et velorum usus conjunctus fuerit, aliis
Plinii verbis plane demonstratur, cum Ep. II. 17, 21 haec
habeat: „Contra parietem (cubiculi) mediam zotheca per·
quam eleganter recedit, quae specularibus et velis obductis
reductisve modo adicitur cubicuIO, modo aufertur“. Con-
clave igitur habemus, quod foribus certe latis et vitreis, et
velis etiam obductis a cubiculo illo separatur, quibus fori-
bus velisque remotis unum spatium efficitur. Nostri homi-
nes voce „Alkowen“ hanc zothecam appellant3 injuria quan-
tum video. Nam ,‚Alkowen“ conclave sine fenestris est,
ab una parte velo clausum. Haec vero zotheca idem fere
' est quod zothecula villae Tuscae (Plin. Ep. V, 38), de qua
Plinius dicit: „lectus hic et undique fenestrae et tamen lu-
men obscurum umbra premente“.

Age vero monumenta quid de hac re docent? Picturae
fere solae hic quaerendae sunt. Sed paucae tantum ad
nostrum usum pertinent. Topia quaedam inter parerga
domus quasdam et cryptoporticus exhibent, quorum in fe-
nestris vela bipartita spectantur. Sed omnia tam minuta
sunt et obumbrata, ut vela facile nos effugiant. Conferas
imaginem, quam Gellius Pompeji pag. XXIV ornamentum
intulit et alias apud Zahnium (die schonsten Ornam. ete.)
tab. II, 73, et I, 60, ubi etiam pars portae amplae velis
bipartitis clauditur. Ejusmodi parerga minuta in picturis

