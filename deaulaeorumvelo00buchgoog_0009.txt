5

stabant, parietes usque ad certam altitudinem aulaeis co·
piosis tectos fuisse, cum cetera pars picturis, coronis, aliis
rebus honeste fuerit decorata, haec habet infra adnotata:
„Simile aulaeum ruens in mensam Nasidieni coenam tur·-
bavit.“ Wiistemannus deinde, qui recte quidem illa ex Ho-
ratii verbis concludi posse negat, nec interpretationem vul-
garem, ex qua aulaeum idem esset, quod nos voce „Balcia-
chin“ significamuS, nec Heindorfii probans sententiam: in
eis tricliniiS, quae tecta laquenta non haberent, in tecto
v supra mensam aulaeum fuisse suspensum, ipse, cum de velo
admissionis cogitaret, stultissimam dedit interpretationem.
Aliter Marquardtius 1) rem sibi disposuit, duce Fea. Omni·
no ille quidem aulaeum in mensam incidisse negat, pulve-
rem solum, fortasse etiam calcis aliquid irruisse in patinam,
cum aulaea in pariete affixa casu quodam ceciderint in ter-
ram. Audiamus si placet similem interpretationem Feae,
cujus judicio Marquardtius nimis confidit; „fecerit ruinas,
inquit, male exponunt pro corruerit, sed cadendo e muro
traxerunt tantummodo pulverem in patinam ut nihil esset
⁴periculi pro convivarum incolumitate, quos alias obruis-
sent.“ Jam vero quomodo verba satis dilucida ,3aulaea fe-
cere ruinas in patinam“ aliter interpretari possis, quam ut
ea in patinam cecidisse putes? Quaenam inveniri potest
rati0, qua ruinam ita dividamus, ut aulaea in terram, pul-
verem in patinam irruisse credamus? Atque etiamsi eximia
Feae subtilitas verum invenisset, nonne tum demum con·
vivae magiS, quam patina non modo tapetibuS, sed pulvere
etiarn essent obruti, si haec de parietibus cecidissent? Certe
Horatius convivas tapetibus involutos depingere non omi-
sisset. Quod Fea dicit, aulaeum· in mensam omnino non
incidisse, hoc unum continere videtur verum, aulaea sub
tecto affixa non tota irruisse in mensam verisimile esse,
sed duabus fere laciniis solutis prolapsa, atque fortasse de-
pendentia pulveris vim ingentem traxisse in convivas. Sic
tantum verba „nos majus veriti“ vim habere videntur, cum
convivae metuere debuerint, ne cum aulaeis tecta ipsa in

 

1) Rom. Privatalterth. p. 319 ff.

