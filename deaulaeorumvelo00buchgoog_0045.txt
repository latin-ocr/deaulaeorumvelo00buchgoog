41

' est ornatum; caput bestiae cujusdam praeter vela etiam
pelles adhibitas esse ostendit in exstruendo tabernaculo.
Huc usque artifex verum et vitam cotidianam imitatus est
in parergis! Tabernacula Achillis in monumentis , quae
Briseidis raptum vel Priami adventum celebrant, solidiore
materia aedificata esse solent. Plerumque lignea sunt, in
fronte columnis subfulta velisque ornata (cf. Inghiramii
Gal. Omer. tab. 233. 30. 33; Mus. Borb. II, 58 = Ternitii
Wandgem. VII, 7 ; R. Rochetii M. J. tab. 19). Quae vela
subducta loco quarti parietis sunt; namin columna Trajana
omnia tabernacula hoc modo constructa videmus, cf. Bar-
tolii C. Tr. tab. 7, 97 etc. -’ Cum ‘Achillis' tabernaculo
regio in picturis illis conferas tentorium Cy‘ri regis barba·
rorum in pictura celeberrima, quam vides in Arch. Zeitung
1866‚·tab. 205. Tentorium velis in coni formam extensis
efficitur; cui adjacet aliud, quod gynaeceum fortasse est (cf.
Xenoph. Cyrop. l. 1.). Totum amplo muro ligneo conclusum
est. Non sine consilio artificem ita egisse credo, ut mores
barbaros depingeret.

Jam vero quaeramus, quomodo vasorum pictoreS, usu velo-
rum maxime abstinentes, rem gesserint. Duo sunt comme-
moranda vasa: Amphora Canusina, quae ludos funebres
Patrocli in honores ²) et calix quaedam, quae Briseidis fa·
bulam repraesentat. In amphora Canusina supra Patrocli
rogum lectum conspicimus, in quo Phoenicem veterem ja-
cere Minervinius dicit cum Nestore colloquentem. Adolfus
Michaelis θ) lectum sub tentorio positum esse judicat3
Achillis esse tentorium, in quo Phoenix remaneat dum ceteri
nuntii ad Achillem missi redierint (11. I. 617). Num recte
haec disputata sint dijudicare nolim; hoc dico, de tentorio
illo esse dubitandum. Nam ita est constructum: inter sum-
mas quatuor perticas erectas velum est extensum ita, ut
perticae prope lecti pedes positae sint. In hac amphora
tam superba et eleganti hoc modo tentorium esse indicatum
minime credo, Nam non levitate et securitate ductus pictor

 

¹) Mon. Ined. 1871, IX, tab. 32. 33.
²) Ann. del’ Inst. 1871, p. 183.

